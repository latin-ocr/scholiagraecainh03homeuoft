viii Β PRAEFATIO.

manus prima 111 margine interiore ex Porphyrio ex·
cerpsit pauca sunt et plerumque brevia, ut excerpta
Porphyriana codicis Veneti A, (le quibus dixi in Prae-
fatione voluminis primi p. Xiv †. Copiosiora autem
marginis Veneti exterioris excerpta, quibus plures
optimae notae codices carent, ut infra dicetur, non
ab eodem scripta sunt grammatico, qui breviora mar-
ginis interioris scholia diversum secutus consilium
excerpsit, sed ab alio ex pluribus collecta codicibus,
transscriptis non raro integris adeo Porphyrii Ζητη-
μάτων capitibus, de quo dixerunt Hillerus in Fleckei-
seni Annalibus a. 1868 p. 804 et Schraderus in Prae-
fatione ad Scholia Porphyrii p. 18.

Valde diversa a primis secundisque codicis scholiis
est tertia scholiorum classis, quae signis rubris litteris-
que rubris initialibus ad textus verba referuntur. Nam
tertiae huius classis scholia ab ignoto aliquo aetatis multo
inferioris grammatico ex Etymologico M. aliorumque
grammaticorum scriptis sunt compilata, quorum ea
quae alicui usui esse possunt vel aliquid sibi pro-
prium habent recepi, reliquis in Appendicem relegatis
vol. 4 p. 362 seqq.

Lemmata trium classium scholiis ab editoribus addita
sunt: nam in codice nulla sunt, neque opus iis erat,
quum numeri et signa textus monstrent vocabula, ad
quae scholion quodque sit referendum.

De aetate qua commentarius codicis Veneti Β 0
manibus auctoris exierit, tantum probabiliter coniici
posse videtur, non diu post Porphyrii tempora, i. e.
seculo quarto, operam hanc a grammatico aliquo sus-
ceptam 0050, qui quum more aetatis illius ab recon-
ditiore veterum Alexandrinorum eruditione alienior
esset, diversas de codicum scripturis opiniones ve-
terum grammaticorum Alexandrinorum raro attigit,
sed omne fere studium in scholia contulit multi-
plicis generis exegetica, quae partim ipse scripsit-

