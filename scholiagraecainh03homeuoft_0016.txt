xiv PRAEFATIO.

Schraderus, scholia singulorum et Iliadis et Odysseae
codicum sunt consideranda, in quibus scholia Porphyrii
partim integra partim compendifacta nec raro omisso
auctoris nomine leguntur, admixtis etiam multis non a
Porphyrio scriptis, sed aliunde illatis, de quo dixit
WVollenbergius in dissertatione de Porphyrii studiis
plm'loloffl's, Berolini edita a. 1854. His rationibus
ductus scholia Porphyriana qualia in codice Veneto Β
leguntur edidi, ut cum aliorum codicum scholiis com-
mode comparari possint, qui magnopere inter se discre-
pant, scholiis Vel aliter scriptis vel additis vel omissis,
vel ex aliis locis in alios translatis, interdum adeo ex
Iliade in Odyssean] vel vice versa, ut ex speciminibus
aliorum codicum intellectum est, quae ex codicibus
pluribus, inprimis Scorialensi Ω, 1, 2, de quo supra
dicebam, edidi 111 Philologo a. 1861, vol. 18 p. 342—
3 52, 61 magis intelligetur ex pleniore scripturae diver-
sitate 111 Annotationibus proponenda.

Scholiorum codicis Veneti Β edendorum initium fecit
Antonius Bongiovanni, quum scholia libri primi curn
Praefatione‚ annotationibus maximam partem inutilibus
et interpretatione adeo Latina Venetiis ederet anno
1740, sed admodum negligenter nec distinctis tribus
scholiorum classibus et omissis scholiis non paucis, inter
quae sunt Porphyriana non solum longiora omnia, sed
etiam breviora plura. Scholia qualia Bongiovanni
ediderat, sed additis scholiis vulgatis non solum huius,
sed etiam secundae rhapsodiae scholiis et utriusque
Paraphrasi Graeca Franequerae a. 178 3, repetivit Ev.
NVassenberghius cum annotationibus doctioribus quam
Bongiovanni scripserat. Post hos Villoisonus scholia
codicum Veneti A (454) et Β (45 3) et Lipsiensis Venetiis
edidit a. 1788, 61 Veneta quidem Β eadem fere negli-
gentia qua scholia rhapsodiae primae ante eum ediderat
Bongiovanni. Nam ipse quoque tres scholiorum classes
ita permiscuit ut nusquam quid singulis classibus sit

