x PRAEFATIO.

Heynius vol. iii. p. cv. Foliis constat 281 formae
quadratae maioris, litteris scriptus quam Venetus
Β paullo minoribus, quarum specimen (17, 478—484)
proposuit Heynius in fine voluminis primi tabula D.
Omissus est navium catalogus in fine rhapsodiae
secundae, qui versuum est 384. Scholia marginibus
adscripta maxima ex parte eadem sunt quae Veneti
B, etsi multa cum diversitate scripturae, ex qua
interdum scholia Veneta corrigi possunt. Alia scholia
non pauca ex aliis scholiorum collectionibus illata sunt
saepe cum Veneto A consentientia, alia denique eaque
partim exquisita sibi propria habet, de quibus plura
dicenda. erunt- in Annotationibus. Excerpta ex vete-
rum criticorum Alexandrinorum notationibus etsi
liber Townleianus multo plura praebet quam VenetuS,
tamen ipsa quoque nullo certo consilio delecta et longis
saepe interrupta sunt intervallis. Porro rara sunt
in codice Townleiano et partim a manu recentiore
scripta scholia Porphyriana breviora, longiora vero
omnia omissa. In scholiis igitur Por13l13⁷rianis tribus
potius aliis codicibus utendum est, Scorialensi‚ Leidensi
et HarleianO, quorum ope haec scholia prope integra
componi possunt, praescripto etiam scholiis singulis
Porphyrii nomine, quod ego ex iis ubique supplevi
et aliis locis pluribus, quos ipsos quoque Porphyrii
esse manifestum est, ex coniectura supplendum erit:
nam in codice Veneto B nusquam apparet, except-is
aliquot scholiis quibus compendium πρ, Πορφυρίου sig-
nificans, praescriptum est, de quo dixi in initio anno-
tationum vol. 3 p. 1 et 33.

Scorialenses codices sunt duo, uterque membranaceus
seculi undecimi. Prior (Y, 1, 1 in Milleri Catalogo p.
260) paullo antiquior est altero (Ω, 1, 2 in Catalogo p.
462), sed scholia continet Porphyrii aliorumque multo
pauciora quam alter, qui foliorum est 216 formae max-
imae ct amplissimam praebet scholiorum Porphyria-

